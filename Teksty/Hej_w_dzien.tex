\beginsong{Hej w dzień narodzenia}
\beginverse
Hej, w dzień narodzenia Syna jedynego,
Ojca przedwiecznego, Boga prawdziwego,
Wesoło śpiewajmy, Chwałę Bogu dajmy.
Hej kolęda, kolęda.
\endverse
\beginverse
Panna porodziła niebieskie dzieciątko,
W żłobie położyła małe pacholątko,
Pasterze śpiewają, na multankach grają,
Hej kolęda, kolęda.
\endverse
\beginverse
Skoro pastuszkowie o tym usłyszeli,
Zaraz do Betleem czemprędzej bieżeli,
Witając dzieciątko, małe pacholątko,
Hej kolęda, kolęda.
\endverse
\beginverse
Kuba nieboraczek nierychło przybieżał,
Spieszno ni tak ni sak wszystkiego odbieżał,
Nie miał Panu co dać, kazali mu śpiewać,
Hej kolęda, kolęda.
\endverse
\beginverse
Dobył tak wdzięcznego głosu baraniego,
Aż się Józef stary przestraszył od niego,
Już uciekać myśli, aleć drudzy przyszli,
Hej kolęda, kolęda.
\endverse
\beginverse
Mówi mu staruszek, nie śpiewaj tak pięknie,
Bo się głosu twego dzieciątko przelęknie,
Lepiejże zagrajcie, Panu chwałę dajcie,
Hej kolęda, kolęda.
\endverse
\beginverse
I tak wszyscy społem wokoło stanęli,
Panu maleńkiemu wesoło krzyknęli,
Żyj nam Królu nowy, Synu Dawidowy.
Hej kolęda, kolęda.
\endverse
\beginverse
I tak wszyscy społem wokoło stanęli,
Panu maleńkiemu wesoło krzyknęli,
Funda, funda, funda, tota risibunda,
Hej kolęda, kolęda.
\endverse
\endsong